<div dir="rtl">
  
### در مورد روش های تولید تصویر توسط هوش مصنوعی (الگوریتم GAN) تحقیق کنید و یک خلاصه را در فرمت مارک داون ایجاد کنید.
</br>
«شبکه های مولد تخاصمی» (Generative Adversarial Networks | GAN)، دسته‌ای از سیستم‌های «یادگیری ماشین » (Machine Learning) محسوب می‌شوند که توسط «ایان گودفلو « (Ian Goodfellow) و همکارانش در سال ۲۰۱۴ ابداع شده‌اند. دو »شبکه عصبی (Neural Network)، در یک بازی با یکدیگر به رقابت می‌پردازند (بازی به مفهومی که در »نظریه بازی« (Game Theory) وجود دارد، اما همیشه به شکل »بازی مجموع صفر« نیست). با بهره‌گیری از یک مجموعه «داده آموزشی« (Training Set)، این روش می‌آموزد تا داده‌های جدیدی را با «آماره‌هایی« (Statistics) مشابه با مجموعه آموزش تولید کند.
</br>
شبکه های مولد تخاصمی راهکاری هوشمندانه برای آموزش دادن یک مدل مولد هستند. آن‌ها این کار را با قاب‌بندی مساله به عنوان یک مساله »یادگیری نظارت شده« (Supervised Learning) با دو زیر مدل انجام می‌دهند. این دو زیر مدل عبارتند از «مدل مولد« (Generator Model) که برای تولید نمونه‌های جدید آموزش داده می‌شود و  «مدل متمایزگر« (Discriminator Model) که تلاش می‌کند تا نمونه‌ها را به عنوان نمونه واقعی (از دامنه) یا جعلی (تولید شده) دسته‌بندی کند. هر دو مدل با یکدیگر در یک بازی مجموع صفر تخاصمی آموزش داده می‌شوند و این کار تا جایی ادامه پیدا می‌کند که مدل متمایزگر بالغ بر نیمی از دفعات گول بخورد؛ بدین معنا که مدل مولد، نمونه‌های قابل باور تولید کرده است.
</br>
 از جمله برجسته‌ترین این مسائل، «تبدیل تصویر به تصویر« (Image to Image Translation) است. به عنوان مثالی از تبدیل تصویر به تصویر، می‌توان به تبدیل تصاویر تابستان به زمستان، تصاویر روز به شب و تولید تصاویر فوتورئالیستیک از اشیا، صحنه‌ها و افراد اشاره کرد. این تصاویر به گونه‌ای تولید می‌شوند که حتی انسان‌ها نیز نمی‌توانند بگویند تصاویر جعلی هستند.
<div dir="ltr">
  
  #### smiling woman − neutral woman + neutral man = smiling man
  
  ![]()
  </div>

</br>

### مدل‌سازی مولد و مدل‌سازی متمایزگر

در یادگیری نظارت شده، ممکن است تمایل به توسعه مدلی وجود داشته باشد که برچسب کلاس را با دریافت مثالی از متغیرهای ورودی پیش‌بینی کند. کار مدل‌سازی پیش‌بینی «دسته‌بندی« (Classification) نامیده می‌شود. به دسته‌بندی به طور سنتی «مدل‌سازی متمایزگر« (Discriminative Modeling) نیز گفته می‌شود.

</br>
 مدل‌های یادگیری نظارت نشده که توزیع متغیرهای ورودی را خلاصه می‌کنند، ممکن است برای ساخت یا تولید نمونه‌های جدید در توزیع ورودی مورد استفاده قرار بگیرند. از این رو، این مدل‌ها «مدل‌های مولد» نامیده می‌شوند.
 
</br>

### مدل مولد

مدل مولد یک بردار تصادفی با طول ثابت را به عنوان ورودی دریافت و نمونه‌ها را در دامنه تولید می‌کند. بردار به طور تصادفی از یک توزیع گوسی برگرفته شده و بردار برای دانه دادن به فرایند مولد مورد استفاده قرار می‌گیرد. پس از آموزش دادن، نقاط در این فضای برداری چندبُعدی متناظر با نقاط در دامنه مسأله خواهند بود و یک ارائه فشرده از توزیع داده‌ها را ارائه می‌کنند. فضای برداری با عنوان «فضای پنهان« (Latent Space)  یا یک فضای برداری متشکل از «متغیرهای پنهان«  (Latent Variables)  نامیده می‌شود. متغیرهای پنهان (Latent Variables یا Hidden Variables) متغیرهایی هستند که برای دامنه حائز اهمیت هستند اما به طور مستقیم قابل مشاهده نیستند.

</br>

### مدل متمایزگر


مدل متمایزگر، نمونه‌ای (Example) از دامنه را به عنوان ورودی (واقعی یا تولید شده) دریافت و برچسب کلاس دودویی را «واقعی« (Real) یا «جعلی« (Fake) پیش‌بینی می‌کند. مثال‌های واقعی از مجموعه داده آموزش می‌آیند. مثال‌های تولید شده خروجی مدل مولد هستند. متمایزگر یک مدل دسته‌بندی طبیعی (و به خوبی درک شده) است. پس از فرایند آموزش، مدل متمایزگر کنار گذاشته می‌شود، زیرا مدل مولد است که جذابیت دارد. گاهی اوقات، مولد را می‌توان باز هدف‌گذاری کرد، زیرا به خوبی یاد گرفته است که ویژگی‌ها را در دامنه مسأله استخراج کند. برخی یا تمام لایه‌های استخراج ویژگی را می‌توان در کاربردهای «یادگیری انتقال« (Transfer Learning) با استفاده از همان داده‌ها یا داده‌های مشابه استفاده کرد.

</br>

### شبکه های مولد تخاصمی به عنوان یک بازی دو بازیکنی

همانطور که پیش از این گفته شد، مدل‌سازی مولد از جمله مسائل یادگیری نظارت نشده است. یکی از خصوصیات هوشمندانه معماری GAN آموزش دادن مدل مولد به عنوان یک مساله یادگیری نظارت شده قاب‌بندی شده است. دو مدل مولد و متمایزگر، با یکدیگر آموزش می‌بینند. مولد، دسته‌ای از نمونه‌ها را آماده می‌کند و این دسته، همراه با مثال‌هایی از دامنه، برای متمایزگر فراهم و به عنوان واقعی (real) یا جعلی (fake) دسته‌بندی می‌شوند. مولد سپس به روز رسانی می‌شود تا در تمایز بین نمونه‌های واقعی و جعلی در دور بعدی بهتر عمل کند. مهم‌تر آنکه، مولد نیز بر پایه اینکه متمایزگر با نمونه تولید شده به اندازه کافی خوب گول خورده است یا خیر نیز به روز رسانی می‌شود.

</br>
در کتاب «راهنمای NIPS 2016: شبکه‌های عصبی مولد» در این رابطه چنین آمده است: «می‌توان به مولدها به مثابه جاعل‌هایی نگریست که تلاش می‌کنند پول تقلبی بسازند و متمایزگرها مانند پلیس‌هایی هستند که تلاش می‌کنند پول قانونی را بپذیرند و پول‌های جعلی را تشخیص دهند. برای موفقیت در این بازی، جاعل باید یاد بگیرد که پول‌هایی بسازد که از پول‌های اصل غیر قابل تشخیص باشند و شبکه مولد باید یاد بگیرد نمونه‌هایی بسازد که از توزیع مشابهی با داده‌های آموزش برگرفته شده باشند.


</br>
در این شرایط، »مجموع صفر« به معنای هنگامی است که متمایزگر با موفقیت نمونه‌های واقعی و جعلی را تشخیص دهد، این کار پاداش‌دهی می‌شود و یا هیچ تغییری برای پارامترهای مدل مورد نیاز نیست، در حالی‌که مولد با به روز رسانی گسترده در پارامترهای مدل جریمه می‌شود.

</br>
در عین حال، شرایطی وجود دارد که طی آن مولد در هر بار جایگزین‌های خیلی خوبی از دامنه ورودی را تولید می‌کند و متمایزگر نمی‌تواند تفاوت آن‌ها را از نمونه‌های واقعی و غیرجعلی تشخیص دهد و بنابراین برچسب دسته را «غیر مطمئن« (Unsure) پیش‌بینی می‌کند (برای مثال، ٪۵۰ برای واقعی و جعلی). این امر تنها مثالی از یک شرایط ایده‌آل است. نیازی برای رسیدن به این نقطه به منظور رسیدن به مدل مولد کارآمد وجود ندارد.


  </div>
