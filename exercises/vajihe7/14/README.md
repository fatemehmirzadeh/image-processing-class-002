روش های تولید تصویر توسط هوش مصنوعی با استفاده از الگوریتم GAN
شبکه مولد تخاصمی (Generative Adversarial Network) یا به اختصار GAN
GAN‌ها وظایف یادگیری بدون نظارت را در یادگیری ماشین انجام می‌دهند. این شبکه‌ها شامل دو مدل هستند که به طور خودکار، الگوهای موجود در داده‌های ورودی را کشف کرده و یاد می‌گیرند. این دو مدل با نام‌های مولد (Generator) و متمایزگر (Discriminator) شناخته می‌شوند.

هدف اصلی مولد این است که متمایزگر را طوری فریب دهد که خروجی خود را با عنوان “واقعی” دسته بندی کند.

متمایزگر (Discriminator) یک شبکه عصبی است که داده‌های واقعی را از داده‌های جعلی ایجاد شده توسط مولد تشخیص می‌دهد. داده‌های آموزشی متمایزگر از دو منبع مختلف به دست می‌آیند:

نمونه‌های واقعی داده‌ها، مانند تصاویر واقعی پرندگان، انسان‌ها، اسکناس‌های ارزی و غیره، توسط متمایزگر به عنوان نمونه‌های مثبت در طول آموزش استفاده می‌شوند.
نمونه‌های جعلی ایجاد شده توسط مولد، به عنوان نمونه‌های منفی در طول فرایند آموزش استفاده می‌شوند.

GAN از دو شبکه عصبی تشکیل شده است. یک مولد G(x) و یک متمایزگر D(x). هر دوی آن‌ها یک بازی خصمانه (adversarial) انجام می‌دهند. هدف مولد این است که با تولید داده‌هایی مشابه داده‌های موجود در مجموعه آموزشی، متمایزگر را فریب دهد. متمایزگر سعی خواهد کرد با شناسایی داده‌های جعلی از داده‌های واقعی فریب نخورد. هر دو به طور همزمان برای یادگیری و آموزش داده‌های پیچیده مانند فایل‌های صوتی، ویدئویی یا تصویری کار می‌کنند.

مراحل آموزش GAN
تعریف مسئله
انتخاب معماری GAN
آموزش متمایزگر با داده‌های واقعی
تولید ورودی‌های جعلی توسط مولد
آموزش متمایزگر با داده‌های جعلی
 آموزش مولد با خروجی متمایزگر
 
 GAN‌ها را می‌توان بر روی تصاویر انسان‌ها آموزش داد تا چهره‌هایی واقع گرایانه تولید کنند. چهره‌هایی که در تصویر زیر مشاهده می‌کنید با استفاده از GANها ایجاد شده‌اند و در واقعیت وجود ندارند.
 

