### درباره روش های تولید تصویر توسط هوش مصنوعی (الگوریتم GAN) تحقیق کنید.
 در ابتدا ما در مورد شبکه های مولد تخاصمی یا همان GAN نکاتی را بیان کنیم.
 در واقع دسته ای از سیستم های «یادگیری ماشین» (Machine Learning) محسوب میشوند که در سال ۲۰۱۴ ابداع شده اند. دو شبکه عصبی (Neural Network)،در یک بازی با یکدیگر
 به رقابت می پردازند. بازی به مفهومی که در نظریه بازی وجود دارد می باشد.  با بهره گیری از یک مجموعه داده آموزشی، این الگوریتم می آموزد تا داده های جدیدی را با
آماره هایی مشابه با مجموعه آموزش تولید کند.
##### برای مثال، یک شبکه مولد تخاصمی که روی مجموعه داده تصاویر آموزش داده شده باشد،می تواند تصاویر جدیدی را تولید کند که با داشتن ویژگی های واقع گرایانه متعدد، حداقل به طور سطحی توسط ناظر انسانی قابل باور باشند.
#### اجزای اصلی شبکه GAN:
دو جزء اساسی در GAN وجود دارد که سعی در بهبود شبکه برخلاف یکدیگر دارند:

مولد – تولید کننده که با خلق تصاویر بسیار نویزدار از دیتای ورودی که اغلب بصورت نویز گوسی به شبکه داده می شود کار خود را شروع می نماید. وظیفه ه ای که مولد باید
در ادامه انجام دهد این است که تصاویری، تا حد ممکن حقیقی تولید کند که به اندازه ی کافی طبیعی جلوه کنند.

تمیز دهنده- تشخیص دهنده که وظیفه آن، تشخیص تصاویر حقیقی از تصاویر جعلی است بدین صورت که با نگاه کردن به تصاویر تولیدی از مولد باید تشخیص دهد که تصاویر به
اندازه ی کافی طبیعی جلوه می کنند یا خیر. این وظیفه را با مقایسه ی بین تصاویر دیتاست و تصاویر تولید شده توسط مولد انجام می دهد.

از این پس مولد تولید کننده را به اختصار G  و تمیز دهنده-تشخیص دهنده را نیز D می نامیم.

بنابراین در Generative Adversarial Networks ، هدف آن است که تصاویری ایجاد کنیم که به اندازه ی تصاویر حقیقی، طبیعی جلوه کنند. به طوری که نه تنها قادر به فریب 
انسان باشد، بلکه قادر به فریب کامپیوتری که خود آنها را تولید کرده نیز باشد.

شکل زیر برای توصیف مولد و متمایز کننده آوورده شده است.
![igan](https://github.com/semnan-university-ai/image-processing-class-002/blob/main/exercises/zeinabfamili/im.exc14/1gan.png)

برای توضیح شبکه های مولد متخاصم از مثال جاعل G و کارآگاه D نام برده می شود. بدین صورت که جاعل اسکناس برای اولین بار اسکناسی را جعل می نماید و آن به طریقی به دست کارآگاه می رساند. کارآگاه آن را با اسکناس حقیقی مقایسه می نماید و متوجه میشود که اسکناس جعلی است. او به همکاران خود گذارش می دهد و به این ترتیب جاعل از لو رفتن اسکناس تولیدی خود مطلع می گردد. جاعل پس از آن سعی در بهبود اسکناس های جعلی می نماید. برای تلاش بعدی دوباره اسکناس جعلی بهبود داده شده را به طریقی به دست کارآگاه می رساند. کارآگاه که از دفعه ی پیش تجربه کسب کرده بود با دقت بیشتری به بررسی آن می پردازد و سعی در بررسی بیشتر ظرافات موجود در اسکناس می نماید.بدین ترتیب کارآگاه دوباره به جعلی بودن اسکناس پی می¬برد. این کار تا زمانی تکرار می گردد که جاعل اسکناسی به اندازه ی کافی شبیه به اسکناس حقیقی تولید نماید که کارآگاه متوجه جعلی بودن اسکناس نگردد. پس از آن اسکناس های جعلی را به بازار عرضه می نماید.
در شبکه های مولد متخاصم، مولد همان جاعل است و تمیز دهنده همان کارآگاه است که وظیفه ی تشخیصی مهمی را بر عهده دارد.
شکل زیر این الگوریتم آموزش را برای ساخت تصویر جعلی مشابه تصویر اصلی نشان می دهد.
![igan](https://github.com/semnan-university-ai/image-processing-class-002/blob/main/exercises/zeinabfamili/im.exc14/2gan-1024x764.png)

##### انواع شبکه های Generative Adversarial Networks:
1- شبکه های مولد متخاصم وانیلا ( شبکه ی اصلی معرفی شده توسط ایان گودفلو) (The Vanilla GAN)

۲- شبکه های مولد متخاصم عمیق کانولوشنی (Deep Convolutional Generative Adversarial Networks)
استفاده از شبکه های عصبی کانولوشنی استفاده شده در یادگیری بدون ناظر هم در مولد و هم در تمیز دهنده.
برای مثال در شبکه ی توسعه داده شده توسط Nvidia برای تولید تصاویر که در شبکه ی تمیز دهنده از CNN برای تشخیص تصویر چهره ی حقیقی از غیر حقیقی مورد استفاده قرار گرفته است و در شبکه ی مولد برای تولید تصویر صورت از یک سری دیتای اولیه ( در اینجا نویز گوسی) و با استفاده از DeCNN تصویر حقیقی تر و با کیفیت بالاتری تولید گردیده است.

۳- شبکه ی مولد متخاصم شرطی (Conditional Generative Adversarial Networks):
می توان به شبکه امر کرد که چه نوع دیتایی تولید نماید. به عنوان مثال دیتاست اعداد ۰ تا ۹ را در نظر بگیرید که هر کدام از آنها در شبکه ی مولد متخاصم معمول شبکه قادر به تولید تصاویر رندوم از اعداد است. اما در این نوع شبکه ما می توانیم با تغذیه ی ورودی C یک شرط برای آن تعریف نماییم تا تنها مورد دلخواهمان را تولید کند. 
![igan](https://github.com/semnan-university-ai/image-processing-class-002/blob/main/exercises/zeinabfamili/im.exc14/7gan-1024x466.png)
 
 ۴- شبکه ی مولد متخاصم اطلاعات (Info Generative Adversarial Networks)
این شبکه علاوه بر توانایی تولید تصاویر قادر به یادگیری متغیرهای معنی دارِ پنهان موجود در تصویر بدون وجود هیچگونه برچسب در دیتای ورودی می باشد. به عنوان مثال در تصاویر آموزش داده شده ی اعداد ۰ تا ۹ موجود در دیتاست قادر است زاویه ی اعداد و یا ضخامت و حرکت اعداد را بدون وجود هیچگونه لیبل مشخصی در این خصوص، فرا گرفته و به تولید تصاویر با ویژگی های جدید نامبرده نماید.
همانطور که در تصویر نشان داده شده است هر ردیف که به پایین می آییم ضخامت و یا زاویه و حرکت اعداد تغییر می نماید.
![igan](https://github.com/semnan-university-ai/image-processing-class-002/blob/main/exercises/zeinabfamili/im.exc14/8gan.png)
۵- شبکه های مولد متخاصم Wasserstein :
در شبکه های موجود، امکان اشتباه در بخش تابع هدف تمیزدهنده که به منظور افزایش loss، به دلیل اینکه هیچ نشانه ی واضحی برای توقف نیاز به نگاه به نمونه های دیتاست و تشخیص حقیقی بودن دیتای تولیدی از دیتاست در روش های متداول مورد استفاده برای حداقل کردن Loss مولد وجود ندارد( روش Jenson-Shannon Divergence). در حقیقت این روش، روشی برای اندازه گیری شباهت میان دو توزیع احتمال است .
روش جدید معرفی شده در این الگوریتم توانایی پیداکردن فاصله ی نقاط در توزیع احتمال را با استفاده از فاصله ی موجود در تصاویر دیتاست دارد. بدین صورت شبکه قادر به یادگیری تا رسیدن به همگرایی می¬شود که در نتیجه ی آن، تصاویری با کیفیت بالاتر نمونه های تولیدی توسط مولد را شاهد خواهیم بود.

۶- شبکه های مولد متخاصم توجه (Attention Generative Adversarial Networks):
این شبکه ها توسط مایکروسافت به منظور تولید تصاویر از متن از طریق پردازش زبان طبیعی خلق شدند و عملکرد خارق العاده ای مانند تولید بخشی از تصویر از یک لغت تنها را دارند. بدین صورت که با استفاده از الگوریتم بخشی از تصویر با کیفیت بالا تولید شده و به سایر بخش ها کیفت یا توجه کمتری داده می شود؛ بنابراین توجه بر قسمت خاصی از تصویر اتفاق می افتد. با واضح شدن لغات و افزایش درک شبکه از متن ( شناخته شدن موضوع توسط شبکه ) بخش های اطراف و محیط پیرامون تصویر در بخش توجه شده واضح تر شده و به تصویر مرتبط تری با لغات موجود در متن دست پیدا خواهد کرد.

۷- شبکه های مولد متخاصم چرخه (Cycle Generative Adversarial Networks):
تولید تصاویر جفت برای شبکه های مولد متخاصم کار دشواری نمی باشد. بطور مثال تولید تصویر واقعی از یک شکلِ کفشِ نقاشی شده! اما کار زمانی مهیج می شود که یک تصویر منظره از طبیعتی تابستانی داشته باشیم و بتوانیم طبیعت تصویر را تغییر دهیم و همان منظره ی زیبای تابستانی را به تصویری زمستانی تبدیل نماییم . الگوریتم سیکل یا چرخه بدین منظور و موارد مشابهی از این دست، طراحی شده است.
در حقیقت ما به شبکه یاد نمی دهیم که برف چیست ! بلکه شبکه بر اساس وزن ها و دیتاست داده شده از تصاویر زمستان یاد می گیرد که چه چیز در تمام تصاویر مشترک است و بر اساس ادراک حاصل شده از تصاویر قبل به تولید تصاویر زمستانی می پردازد.
یک ایده برای این الگوریتم آن است که شبکه فرا می گیرد که بهار چیست و چه ویژگی هایی دارد. سپس تصویر پاییزی را به تصویر بهاری تبدیل می نماید. سپس تصویر بهاری تولید شده در مرحله ی قبل را دوباره به تصویر پاییزی تبدیل می نماید و سپس با مقایسه ی تصویر تولیدی با تصویر اصلی هم ویژگی ها را فرا می گیرد و هم خطا را طی فرایند آموزش کاهش خواهد داد.
