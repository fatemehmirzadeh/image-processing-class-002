## شبکه ­های مولد متخاصم – Generative Adversarial Networks
شبکه ­های مولد متخاصم با استفاده از معماری شبکه های عصبی کانولوشنی قادرند تا از مجموعه ای از تصاویر (در اینجا، دیتاست) یاد بگیرد و تصاویری مشابه تصاویر واقعی اما کاملاً جدیدی که در دیتاست موجود نیست را تولید کند. این شبکه برای اولین بار توسط Ian Goodfellow معرفی شد.

### شبکه های مولد تخاصمی چیست؟
شبکه مولد تخاصمی (GAN) رویکردی برای مدل‌سازی مولد با استفاده از روش‌های «یادگیری عمیق» (Deep Learning) مانند «شبکه‌های عصبی پیچشی» (Convolutional Neural Networks) است. مدل‌سازی مولد یک فعالیت «نظارت نشده» (Unsupervised Learning) در یادگیری ماشین است که شامل اکتشاف خودکار و یادگیری قواعد یا الگوهای موجود در داده‌های ورودی می‌شود. این کار به صورتی انجام می‌شود که از مدل می‌توان برای تولید یا خروجی دادن نمونه‌های جدیدی که به شکل قابل باوری از مجموعه داده اصلی قابل برگرفته شدن هستند استفاده کرد.
شبکه های مولد تخاصمی راهکاری هوشمندانه برای آموزش دادن یک مدل مولد هستند. آن‌ها این کار را با قاب‌بندی مساله به عنوان یک مساله «یادگیری نظارت شده» (Supervised Learning) با دو زیر مدل انجام می‌دهند. این دو زیر مدل عبارتند از «مدل مولد» (Generator Model) که برای تولید نمونه‌های جدید آموزش داده می‌شود و  «مدل متمایزگر» (Discriminator Model) که تلاش می‌کند تا نمونه‌ها را به عنوان نمونه واقعی (از دامنه) یا جعلی (تولید شده) دسته‌بندی کند. هر دو مدل با یکدیگر در یک بازی مجموع صفر تخاصمی آموزش داده می‌شوند و این کار تا جایی ادامه پیدا می‌کند که مدل متمایزگر بالغ بر نیمی از دفعات گول بخورد؛ بدین معنا که مدل مولد، نمونه‌های قابل باور تولید کرده است.
### انواع مدلهای مولد
دو نوع مدل مولد وجود دارد:

مدلهای تراکم صریح (Explicit density models)

مدلهای چگالی ضمنی (Implicit density models)

مدل چگالی (تراکم) صریح، یک تابع چگالی صریح pmodel (x؛ Ө) را تعریف می کنند ، در حالی که مدلهای چگالی ضمنی یک روش تصادفی را تعریف می کنند که می تواند مستقیماً داده تولید کند.

### انواع شبکه های Generative Adversarial Networks:
1- شبکه های مولد متخاصم وانیلا ( شبکه ی اصلی معرفی شده توسط ایان گودفلو) (The Vanilla GAN)

۲- شبکه های مولد متخاصم عمیق کانولوشنی (Deep Convolutional Generative Adversarial Networks)
استفاده از شبکه های عصبی کانولوشنی استفاده شده در یادگیری بدون ناظر هم در مولد و هم در تمیز دهنده.

۳- شبکه ی مولد متخاصم شرطی (Conditional Generative Adversarial Networks):
می توان به شبکه امر کرد که چه نوع دیتایی تولید نماید. به عنوان مثال دیتاست اعداد ۰ تا ۹ را در نظر بگیرید که هر کدام از آنها در شبکه ی مولد متخاصم معمول شبکه قادر به تولید تصاویر رندوم از اعداد است. اما در این نوع شبکه ما می توانیم با تغذیه ی ورودی C یک شرط برای آن تعریف نماییم تا تنها مورد دلخواهمان را تولید کند.

۴- شبکه ی مولد متخاصم اطلاعات (Info Generative Adversarial Networks)
این شبکه علاوه بر توانایی تولید تصاویر قادر به یادگیری متغیرهای معنی دارِ پنهان موجود در تصویر بدون وجود هیچگونه برچسب در دیتای ورودی می باشد. به عنوان مثال در تصاویر آموزش داده شده ی اعداد ۰ تا ۹ موجود در دیتاست قادر است زاویه ی اعداد و یا ضخامت و حرکت اعداد را بدون وجود هیچگونه لیبل مشخصی در این خصوص، فرا گرفته و به تولید تصاویر با ویژگی های جدید نامبرده نماید.
همانطور که در تصویر نشان داده شده است هر ردیف که به پایین می آییم ضخامت و یا زاویه و حرکت اعداد تغییر می نماید.

![image 1](http://iran-machinelearning.ir/wp-content/uploads/2019/01/8gan.png)

۵- شبکه های مولد متخاصم Wasserstein :
در شبکه های موجود، امکان اشتباه در بخش تابع هدف تمیزدهنده که به منظور افزایش loss، به دلیل اینکه هیچ نشانه ی واضحی برای توقف نیاز به نگاه به نمونه های دیتاست و تشخیص حقیقی بودن دیتای تولیدی از دیتاست در روش های متداول مورد استفاده برای حداقل کردن Loss مولد وجود ندارد( روش Jenson-Shannon Divergence). در حقیقت این روش، روشی برای اندازه گیری شباهت میان دو توزیع احتمال است .
روش جدید معرفی شده در این الگوریتم توانایی پیداکردن فاصله ی نقاط در توزیع احتمال را با استفاده از فاصله ی موجود در تصاویر دیتاست دارد. بدین صورت شبکه قادر به یادگیری تا رسیدن به همگرایی می¬شود که در نتیجه ی آن، تصاویری با کیفیت بالاتر نمونه های تولیدی توسط مولد را شاهد خواهیم بود.

۶- شبکه های مولد متخاصم توجه (Attention Generative Adversarial Networks):
این شبکه ها توسط مایکروسافت به منظور تولید تصاویر از متن از طریق پردازش زبان طبیعی خلق شدند و عملکرد خارق العاده ای مانند تولید بخشی از تصویر از یک لغت تنها را دارند. بدین صورت که با استفاده از الگوریتم بخشی از تصویر با کیفیت بالا تولید شده و به سایر بخش ها کیفت یا توجه کمتری داده می شود؛ بنابراین توجه بر قسمت خاصی از تصویر اتفاق می افتد. با واضح شدن لغات و افزایش درک شبکه از متن ( شناخته شدن موضوع توسط شبکه ) بخش های اطراف و محیط پیرامون تصویر در بخش توجه شده واضح تر شده و به تصویر مرتبط تری با لغات موجود در متن دست پیدا خواهد کرد.

۷- شبکه های مولد متخاصم چرخه (Cycle Generative Adversarial Networks):
تولید تصاویر جفت برای شبکه های مولد متخاصم کار دشواری نمی باشد. بطور مثال تولید تصویر واقعی از یک شکلِ کفشِ نقاشی شده! اما کار زمانی مهیج می شود که یک تصویر منظره از طبیعتی تابستانی داشته باشیم و بتوانیم طبیعت تصویر را تغییر دهیم و همان منظره ی زیبای تابستانی را به تصویری زمستانی تبدیل نماییم . الگوریتم سیکل یا چرخه بدین منظور و موارد مشابهی از این دست، طراحی شده است.
در حقیقت ما به شبکه یاد نمی دهیم که برف چیست ! بلکه شبکه بر اساس وزن ها و دیتاست داده شده از تصاویر زمستان یاد می گیرد که چه چیز در تمام تصاویر مشترک است و بر اساس ادراک حاصل شده از تصاویر قبل به تولید تصاویر زمستانی می پردازد.
یک ایده برای این الگوریتم آن است که شبکه فرا می گیرد که بهار چیست و چه ویژگی هایی دارد. سپس تصویر پاییزی را به تصویر بهاری تبدیل می نماید. سپس تصویر بهاری تولید شده در مرحله ی قبل را دوباره به تصویر پاییزی تبدیل می نماید و سپس با مقایسه ی تصویر تولیدی با تصویر اصلی هم ویژگی ها را فرا می گیرد و هم خطا را طی فرایند آموزش کاهش خواهد داد.
![sampleImage](http://iran-machinelearning.ir/wp-content/uploads/2019/01/9gan-1024x693.jpg)









## درحال تکمیل شدن....
